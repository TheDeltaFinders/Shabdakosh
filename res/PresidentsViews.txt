कुलपतिको मन्तव्य
नेपाल प्रज्ञा–प्रतिष्ठान नेपालको सांस्कृतिक, भाषिक र धार्मिक विविधतालाई ध्यानमा राखी समग्र वाङ्मयको संरक्षण र संवर्धन गर्नाका निम्ति सब्गठित संस्था हो । नेपालका दर्शन, संस्कृति, भाषा, साहित्य, सब्गीत, कला, नाट्य, सामाजिक शास्त्र आदिको अध्ययन–अनुसन्धान गराई तिनको प्राज्ञिक परम्परालाई सबल बनाउन २०१४ साल असार ९ गते नेपाल एकेडेमी (पछि रायल नेपाल एकेडेमी र नेपाल राजकीय प्रज्ञा प्रतिष्ठान)को स्थापना भएको थियो । २०६२/०६३ सालको जनआन्दोलनको सफलताबाट नेपालमा सब्घीय लोकतान्त्रिक गणतन्त्रको स्थापना भयो र नेपाल प्रज्ञा–प्रतिष्ठान नेपालका सबै जातिका भाषा, साहित्य, संस्कृति, दर्शनशास्त्र र समाजिक शास्त्रजस्ता वाब्मयसँग सम्बन्धित प्रज्ञाको केन्द्र बन्यो । नेपाली वाब्मयका यी प्रत्येक विषय र यिनका विभिन्न विधामा अध्ययन–अनुसन्धान गराई प्रकाशनमा ल्याउनु, पुराना ज्ञानको संशोधन र विस्तारका साथै नयाँ ज्ञानको स्थापना गर्नु र नेपालका लोपोन्मुख जातिका भाषा, लिपि, संस्कृति, श्रुतिपरम्परा, जीवनपद्धति र साहित्यको खोजी गरी तिनलाई जोगाउनु पनि यस प्रतिष्ठानको प्रमुख दायित्व हो । एक्काइसौँ शताब्दीको विश्वस्तरीय द्रुतवेगी ज्ञानप्रवाहबाट नेपाली प्राज्ञिक जगत्लाई र नेपालका नवीन प्राज्ञिक उपलब्धिबाट विश्वसमुदायलाई लाभान्वित तुल्याउनेतर्फ पनि यो प्रतिष्ठान सजग छ । वास्तवमा नेपालका सम्पूर्ण क्षेत्रको प्राज्ञिक उन्नयन र सृजनात्मक समृद्धिका निम्ति अग्रणी भूमिका खेल्दै राजधानी बाहिर पनि अनुकूल वातावरणको सिर्जना गरिदिनु यस प्रज्ञा–प्रतिष्ठानको दायित्व र कर्मक्षेत्र पनि हो ।
नेपालभित्र तथा नेपालबाहिरको सिङ्गो नेपाली प्राज्ञिक जगत्का सबै विद्वान्–विदुषी, स्रष्टा–द्रष्टा तथा प्रज्ञाकर्मीहरूका सद्भाव, सहयोगका साथै गोष्ठी र विचार–मन्थनमा सहकार्य गरी प्राज्ञिक वैचारिक आदान–प्रदानद्वारा नै नेपाली प्रज्ञा–जगत् विश्वको ज्ञानलहरीसँग होस्टेमा हैँसे गर्दै नेपालका ज्ञान–परम्पराको समुन्नयन गन र राष्ट्रिय गौरवको श्रीवृद्धिको कार्यमा समयोचित योगदान गर्न नेपाल प्रज्ञा–प्रतिष्ठान सफल हुनेछ भन्ने दृढ विश्वास लिएको छु ।

२०६७ पौष

बैरागी काइँला
कुलपति
